## 2. Lo Scriba

Presentiamo qui un nuovo tipo di gregario, lo Scriba. Il loro scopo è copiare i testi magici che i vostri personaggi maghi possono aggiungere al loro libro degli incantesimi. Può capitare che maghi di livello elevato vogliano proteggere i loro incantesimi più potenti, e scrivano nei loro libri degli incantesimi in un linguaggio segreto e maledetto che può essere compreso solo da questi specialisti. Purtroppo, anche tra gli Scribi questa maledizione miete le sue vittime, portando gli Scribi ad una pazzia non curabile con metodi normali. Esistono due tipi di Scriba: quelli specializzati in incantesimi da mago e quelli specializzati in incantesimi da chierico. Entrambi i tipi riescono a copiare incantesimi draconici, dettagliati in questo libro. Di seguito sono indicate le tabelle per calcolare le statistiche dello scriba.

#### Tabella 4.1.1: Allineamento Scriba

| Tiro (1d100) | Allineamento Mago | Allineamento Chierico |
| :----------: | :---------------: | :-------------------: |
|    01 - 70   |       Legale      |         Legale        |
|    71 - 80   |      Neutrale     |         Legale        |
|    81 - 90   |      Neutrale     |        Caotico        |
|   91 - 100   |      Caotico      |        Caotico        |

#### Tabella 4.1.2: Abilità Scriba

| Tiro (1d100) | Possibilità di errore | Pazzia\* |
| :----------: | :-------------------: | :------: |
|    01 - 25   |      25% / 75%\*      |    35%   |
|    26 - 50   |      15% / 45%\*      |    25%   |
|    51 - 75   |      10% / 30%\*      |    20%   |
|    76 - 85   |       5% / 15%\*      |    15%   |
|    86 - 95   |       2% / 6%\*       |    10%   |
|    96 - 00   |       1% / 3%\*       |    5%    |

\* = Incantesimi dal terzo livello in su.

La probabilità di errore indica la probabilità che l'incantesimo sia ricopiato errato, e che abbia degli effetti collaterali a scelta dell'arbitro. Il secondo valore indica la probabilità di errore per incantesimi dal terzo livello in su, e la probabilità che lo scriba impazzisca.
Se ciò avverrà, tutte le trascrizioni saranno errate. La pazzia è ben nascosta, non è possibile rendersene conto se non con poteri particolari.
L'abilità dello scriba aumenta di 2 punti ogni 5 incantesimi trascritti.
Inoltre, se l'allineamento tra scriba e cliente differisce di un grado (legale-neutrale o neutrale-caotico), la percentuale di errore viene raddoppiata. Nel caso la differenza sia totale (legale-caotico), la percentuale triplica.
Il costo di uno scriba è dai 1.000 ai 5.000 PO al mese. Essendo spiriti liberi, c'è un percentuale del 5% cumulativa che ogni mese lo scriba lasci il luogo dove si trova. La percentuale raddoppia se c'è differenza tra gli allineamenti dello scriba e della maggior parte dei suoi clienti.

\newpage