# Parte II - Giocare

In questa seconda parte vedremo degli strumenti per la gestione delle avventure: approfondimenti regolistici o chiarimenti. Come sempre, l'Arbitro sceglie se applicare queste regole o giocare una partita più "libera". 

# Capitolo 4: Gregari

*La Scatola Bianca* presenta un listino dei possibili gregari che possono unirsi ai giocatori oppure offrire i loro servigi. Qui di seguito alcuni consigli sull'apporto di ciascuno di esso, più un gregario completamente nuovo: lo Scriba.

### Addestratore di animali

Gli addestratori di animali sono necessari per addestrare ogni tipo di creatura non addomesticata. Un addestratore può addestrare solo un tipo di creatura e non più di sei creature alla volta. La durata dell'addestramento verrà determinata dall'Arbitro.

### Alchimista

Gli alchimisti possono duplicare le pozioni da un campione o da una formula dimostrata a metà del costo regolare della pozione. Possono anche ricercare nuove pozioni (anche veleni, ma questo è un atto malvagio) al doppio del costo di una ricerca magica equivalente del mago.

### Armaiolo

Per mantenere armi e armature è necessario un armaiolo ogni 50 guerrieri. Un armaiolo libero da impegni può forgiare tre scudi o due elmi in una settimana, un'armatura in un mese, o un'armatura a piastre in due mesi. Con due assistenti, questo valore raddoppia. Con sei assistenti, il numero di oggetti prodotti è triplicato.

### Assassino

Gli assassini non si trovano facilmente; in ogni di gioco ne potrete incontrare dagli 1 a 6. Il successo è determinato dall'Arbitro in base al potere e alle precauzioni del soggetto. Assumere un assassino è considerato un atto malvagio.

### Capitano, Nave

Un capitano è necessario per gestire qualsiasi vascello che solchi i mari, mantenendo l'ordine, la disciplina e la capacità alla navigazione.

### Fabbro

Per mantenere ferri di cavallo, briglie, fibbie, assi e ruote ogni 50 cavalli è necessario un fabbro. Un fabbro libero da impegni può forgiare un set di punte di freccia, quattro lance, due accette o spade, o una spada a due mani in una settimana.

### Ingegnere

Un ingegnere è richiesto per la costruzione di qualunque ponte, roccaforte o altra fortificazione. Sono necessari, inoltre, per indebolire mura fortificate o qualsiasi operazione di scavo di tunnel o miniera.

### Marinaio

I marinai sono necessari per gestire qualunque nave in acqua. Nel combattimento nave contro nave sono equivalenti a bucanieri.

### Saggio

Un saggio è un maestro nella conoscenza esoterica che può vestire la veste di consigliere.

### Spia

Le spie non si trovano facilmente; in ogni di gioco ne potrete incontrare dalle 1 a 6. Le spie si infiltrano, origliano, pedinano e spiano per ottenere o impiantare informazioni o oggetti. Il successo è determinato dall'Arbitro in base alle precauzioni prese dal soggetto.